ΣΥΜΒΑΣΗ ΑΔΕΙΑΣ ΧΡΗΣΗΣ ΛΟΓΙΣΜΙΚΟΥ

----ΕΣΕΙΣ, Ο ΤΕΛΙΚΟΣ ΧΡΗΣΤΗΣ, ΧΡΗΣΙΜΟΠΟΙΕΙΤΕ ΑΥΤΟ ΤΟ ΛΟΓΙΣΜΙΚΟ ("ΤΟ ΛΟΓΙΣΜΙΚΟ") ΣΥΜΦΩΝΑ ΜΕ ΤΟΥΣ ΟΡΟΥΣ ΤΗΣ ΠΑΡΟΥΣΑΣ ΣΥΜΒΑΣΗΣ.
ΜΕ ΤΗ ΦΟΡΤΩΣΗ ΤΟΥ ΛΟΓΙΣΜΙΚΟΥ ΣΕ ΟΠΟΙΟΝΔΗΠΟΤΕ ΥΠΟΛΟΓΙΣΤΗ, ΣΥΜΦΩΝΕΙΤΕ ΟΤΙ ΔΕΣΜΕΥΕΣΤΕ ΑΠΟ ΑΥΤΟΥΣ ΤΟΥΣ ΟΡΟΥΣ. ΕΑΝ ΔΕΝ ΑΠΟΔΕΧΕΣΤΕ ΤΟΥΣ ΟΡΟΥΣ ΤΗΣ ΠΑΡΟΥΣΑΣ ΣΥΜΒΑΣΗΣ, ΔΕΝ ΕΠΙΤΡΕΠΕΤΑΙ Η ΦΟΡΤΩΣΗ ΤΟΥ ΛΟΓΙΣΜΙΚΟΥ ΣΕ ΟΠΟΙΟΝΔΗΠΟΤΕ ΥΠΟΛΟΓΙΣΤΗ.

Εκχώρηση Άδειας χρήσης
Έχετε την άδεια χρήσης του Λογισμικού για τον εξοπλισμό που περιλαμβάνεται στη συσκευασία μαζί με το Λογισμικό ή που ορίζεται από τον προμηθευτή του ("ο εξοπλισμός”). Μπορείτε να χρησιμοποιήσετε το Λογισμικό σε οποιονδήποτε υπολογιστή ο οποίος επιτρέπει ηλεκτρονική πρόσβαση στον εξοπλισμό. Δεν επιτρέπεται η ενοικίαση ή η εκμίσθωση του Λογισμικού ή η μεταβίβαση των δικαιωμάτων σας σε τρίτο μέρος, στο πλαίσιο της παρούσας άδειας χρήσης.

Αποδοχή
Με τη φόρτωση του Λογισμικού σε οποιονδήποτε υπολογιστή, θεωρείται ότι αποδέχεστε τους όρους της παρούσας σύμβασης.

Διάρκεια
Η παρούσα άδεια χρήσης είναι σε ισχύ μέχρι να τερματιστεί. Η άδεια χρήσης θα τερματιστεί όταν αδυνατείτε να συμμορφωθείτε με τους όρους της παρούσας Σύμβασης. Κατά τον τερματισμό, συμφωνείτε να καταστρέψετε όλα τα αντίγραφα του Λογισμικού και της τεκμηρίωσής του. 

Κατοχή του Λογισμικού 
Είστε ο κάτοχος, σε περίπτωση που υπάρχουν, μόνο των μαγνητικών μέσων με τα οποία έχει διανεμηθεί το Λογισμικό. Αποτελεί ρητή προϋπόθεση της παρούσας σύμβασης ότι ο τίτλος και η κατοχή του Λογισμικού διατηρούνται από τους κατόχους του.

Αντιγραφή
Το Λογισμικό και η τεκμηρίωσή του αποτελούν αντικείμενο των δικαιωμάτων πνευματικής ιδιοκτησίας.
Δεν επιτρέπεται η δημιουργία αντιγράφων ή να προκαλέσετε άλλους να δημιουργήσουν αντίγραφα του Λογισμικού, εκτός από τα αντίγραφα που είναι αναγκαία για χρήση σύμφωνα με την άδεια χρήσης και από ένα αντίγραφο για επιχειρησιακή ασφάλεια. Τυχόν τέτοια αντίγραφα υπάγονται στις προϋποθέσεις της παρούσας Σύμβασης.
Δεν επιτρέπεται η τροποποίηση, η προσαρμογή, η συγχώνευση, η μετάφραση, η αποσυμπίληση, η ανακατασκευή του πηγαίου κώδικα, η ανακατασκευή του αντικειμενικού κώδικα ή η δημιουργία παράγωγων έργων που βασίζονται εξολοκλήρου ή κατά οποιοδήποτε μέρος στο Λογισμικό ή στη σχετική τεκμηρίωσή του.
Ενδέχεται να θεωρηθείτε νομικά υπεύθυνοι για οποιαδήποτε παραβίαση δικαιωμάτων πνευματικής ιδιοκτησίας, μη εξουσιοδοτημένη μεταφορά, αναπαραγωγή ή χρήση του Λογισμικού ή της τεκμηρίωσής του.

Περιορισμός εγγύησης
Για τα μέσα, σε περίπτωση που υπάρχουν και όχι για το λογισμικό που περιέχεται σε αυτά, την εγγύηση διαθέτει ο αρχικός αγοραστής σχετικά με ελαττώματα στο υλικό και την τεχνουργία για περίοδο ενός έτους από την ημερομηνία της αρχικής αγοράς. Τα ελαττωματικά μέσα θα αντικατασταθούν μετά από επιστροφή τους στον προμηθευτή σας, με προπληρωμένα τέλη, μαζί με ένα αντίγραφο της απόδειξης αγοράς.
ΑΥΤΑ ΤΑ ΔΙΚΑΙΩΜΑΤΑ ΑΠΟΤΕΛΟΥΝ ΤΗ ΜΟΝΑΔΙΚΗ ΚΑΙ ΑΠΟΚΛΕΙΣΤΙΚΗ ΣΑΣ ΑΞΙΩΣΗ, ΣΕ ΠΕΡΙΠΤΩΣΗ ΑΔΙΚΟΠΡΑΞΙΑΣ, ΣΥΜΒΑΣΗΣ Ή ΑΛΛΗΣ ΑΙΤΙΑΣ. ΣΕ ΚΑΜΙΑ ΠΕΡΙΠΤΩΣΗ Ο ΠΡΟΜΗΘΕΥΤΗΣ, Ο ΚΑΤΟΧΟΣ ΤΟΥ ΛΟΓΙΣΜΙΚΟΥ Ή ΟΙ ΔΙΚΑΙΟΠΑΡΟΧΟΙ ΤΟΥ ΔΕΝ ΜΠΟΡΟΥΝ ΝΑ ΘΕΩΡΗΘΟΥΝ ΥΠΕΥΘΥΝΟΙ ΓΙΑ ΒΛΑΒΕΣ (ΣΥΜΠΕΡΙΛΑΜΒΑΝΟΜΕΝΩΝ
ΤΥΧΟΝ ΖΗΜΙΑΣ ΑΠΟ ΑΠΩΛΕΙΑ ΠΛΗΡΟΦΟΡΙΩΝ, ΚΕΡΔΩΝ, ΑΠΟΘΕΜΑΤΩΝ Ή ΔΙΑΚΟΠΗ ΕΠΙΧΕΙΡΗΜΑΤΙΚΗΣ ΔΡΑΣΤΗΡΙΟΤΗΤΑΣ Ή ΑΛΛΗ ΑΜΕΣΗ, ΕΜΜΕΣΗ, ΤΥΧΑΙΑ, ΠΑΡΕΠΟΜΕΝΗ Ή ΕΙΔΙΚΗ ΖΗΜΙΑ) ΠΟΥ ΠΡΟΚΥΠΤΟΥΝ ΑΠΟ ΤΟ ΛΟΓΙΣΜΙΚΟ Ή ΤΗ ΧΡΗΣΗ ΤΟΥ Ή ΤΗΝ ΑΔΥΝΑΜΙΑ ΧΡΗΣΗΣ ΤΟΥ ΛΟΓΙΣΜΙΚΟΥ.

Δίκαιο του Εξαγωγικού Εμπορίου
Αναγνωρίζετε ότι η εξαγωγή του Λογισμικού διέπεται από τους κανόνες ελέγχου εξαγωγών των Ηνωμένων Πολιτειών και άλλων χωρών. Συμφωνείτε να συμμορφώνεστε με όλους αυτούς τους κανόνες ελέγχου εξαγωγών.

Εφαρμοστέο Δίκαιο και Δικαιοδοσία
Σε περίπτωση που τυχόν διάταξη ή τμήμα της παρούσας Σύμβασης βρεθεί να είναι παράνομο, άκυρο ή μη εκτελεστέο, οι υπόλοιπες διατάξεις παραμένουν σε πλήρη ισχύ. Η παρούσα Σύμβαση διέπεται από τους νόμους της Καλιφόρνια, των Η.Π.Α. και υπόκειται στη δικαιοδοσία των Ομοσπονδιακών Περιφερειακών Δικαστηρίων για την κεντρική περιοχή της Καλιφόρνια από δικαστή και όχι από ενόρκους.
