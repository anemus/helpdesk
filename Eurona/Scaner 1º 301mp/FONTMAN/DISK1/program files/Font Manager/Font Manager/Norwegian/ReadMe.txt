FRIGIVELSESMERKNADER (Font Manager version 2.01)
Copyright (C) Monotype Imaging Inc. 2000-2007
  
Dette dokumentet inneholder informasjon som er et supplement til hjelpesystemet og programvaren for Font Manager. 


INNHOLD
    1.0 VELKOMMEN TIL FONT MANAGER
    2.0 MINIMUMKRAV TIL SYSTEMET
    3.0 INSTALLASJON 
    4.0 VERKTØYLINJE
    5.0 MENYER
    6.0 TILGJENGELIGE SKRIFTER
    7.0 INSTALLERTE SKRIFTER
    8.0 SKRIFTGRUPPER
    9.0 SKJERMBILDESKRIFTER
    10.0 TIPS for FONT MANAGER
	10.1 SØKE ETTER SKRIFTER
	10.2 SKRIFTGRUPPER
    11.0 PROBLEMER MED FONT MANAGER
	11.1 PROBLEMER MED INSTALLASJON
	11.2 PROBLEMER MED HJELPESYSTEMET
	11.3 PROBLEMER MED Å SØKE ETTER SKRIFTER
	11.4 PROBLEMER MED INSTALLASJON AV SKRIFTER
	11.5 PROBLEMER MED AVINSTALLASJON AV SKRIFTER
	11.6 PROBLEMER MED Å FJERNE SKRIFTER
	11.7 PROBLEMER MED FORHÅNDSVISNING AV SKRIFTER
	11.8 PROBLEMER MED UTSKRIFT AV SKRIFTPRØVER
	11.9 PROBLEMER MED SKRIFTGRUPPER
	11.10 GENERELLE PROBLEMER MED FONT MANAGER
	11.11 PROBLEMER MED WINDOWS 98
	11.12 PROBLEMER MED WINDOWS 2000
	11.13 PROBLEMER MED WINDOWS  XP
	11.14 PROBLEMER MED WINDOWS VISTA

 
1.0 VELKOMMEN TIL FONT MANAGER
Skrifttyper er ressurser som hjelper til med å formidle følelse og budskap i tekst og presentasjoner. Font Manager hjelper til med å administrere skriftene i MS Windows. Det håndterer skrifter av typen TrueType og PostScript Type 1 i ett og samme program, slik at du kan:
- Installere og avinstallere skrifter i Windows 98, Windows 2000, 
	Windows XP og Windows Vista 
- Laste inn nye skrifter fra distribusjonsmedia
- Søke etter skrifter på lokale og nettverksbaserte stasjoner
- Forhåndsvise lokale eller nettverksbaserte skrifter
- Lage skriftgrupper for personlige eller arbeidsgruppeprosjekter
- Sortere skriftene dine på ulike måter
- ... og mye mer!

2.0 MINIMUMKRAV TIL SYSTEMET
MS Windows-versjon: Windows 98, Windows 2000, Windows XP eller Windows Vista

Bare enkle sluttbruker-/arbeidsstasjonsversjoner av Windows støttes. Ingen serverversjoner av Windows støttes.
    
3.0 INSTALLASJON 
Sett CDen inn i CD-stasjonen når du skal installere programmet. Autokjør er aktivert på CD-platen, så installasjonsprogrammet skal starte automatisk når CD-platen settes inn.

Hvis ikke, klikker du Start-knappen, velger Kjør, skriver "E:\Setup" i dialogboksen og trykker ENTER (CD-stasjonen din kan ha en annen stasjonsbokstav). Hvis det er ting du lurer på under installasjonen, kan du se i hjelpesystemet. Etter installasjonen kan du starte programmet ved å dobbeltklikke på programikonet.  Font Manager inneholder et omfattende skjermbasert hjelpesystem som du starter med et trykk på F1.

4.0 VERKTØYLINJE
Verktøylinjen i Font Manager gir rask tilgang til alternativer. Hvert ikon representerer en grunnleggende funksjon. Se den skjermbaserte hjelpen hvis du vil vite mer om funksjonene bak ikonene på verktøylinjen i Font Manager.

5.0 MENYER
Menyene i Font Manager gir rask tilgang til grunnleggende operasjoner og alternativer.

6.0 TILGJENGELIGE SKRIFTER
Font Manager viser tre grunnleggende informasjonsvinduer. Det første av disse er listen over tilgjengelige skrifter. Bruk denne listen til å velge skriftene som skal installeres i Windows. Du kan også velge skrifter fra denne listen for forhåndsvisning eller skriftprøver via skriveren.

7.0 INSTALLERTE SKRIFTER
Vinduet med installerte skrifter viser skriftfamilienavnet til skriftene som er installert og tilgjengelige under Windows. Disse skriftene er aktive i Windows, og tilgjengelige for Windows-programmer.

8,0 SKRIFTGRUPPER
Skriftgrupper er en kraftfull funksjon i Font Manager. Den lar deg skape egne samlinger av skrifter, og gi gruppene meningsfylte navn.

9.0 SKJERMBILDESKRIFTER
Sammen med Font Manager inneholder distribusjonsmediet også et sett med TrueType-skjermbildeskrifter som passer til skriveren. Disse TrueType-skjermbildeskriftene er valgt for å gi førsteklasses WYSIWYG-funksjonalitet mellom Windows-programmer og utskriftene. Skriveren inneholder disse skriftene i Monotype Imagings MicroType-format, en patentbeskyttet, høyt komprimert skriftteknologi.
 
Du kan velge å installere de matchende TrueType-skriftene på maskinen når du installerer Font Manager-programmet. Naturligvis kan du også installere nye skrifter eller reinstallere skrifter senere.

10.0 TIPS for FONT MANAGER

10.1 SØKE ETTER SKRIFTER
I "Søk etter skrifter" under "Velg stasjoner" viser Font Manager et søkevindu. I dette vinduet vil du se et ikon for stasjonstype, en stasjonsbokstav, og stasjonsklassifiseringen Lokal eller Nettverk. Lokal betyr at stasjonen er på PCen, mens Nettverk betyr en stasjon på en nettverksserver. Den siste kolonnen viser stasjonsetiketten. Denne etiketten kan være blank, eller inneholde et navn du ikke gjenkjenner (f.eks. - MS-DOS 60). Dette navnet er volumetiketten til den spesielle stasjonen slik den gjenkjennes av Windows. For å starte søk på skrifter, klikker du bare på stasjonen eller stasjonene du vil søke på, og velger "OK".

10.2 SKRIFTGRUPPER
Når du klikker på et skriftgruppenavn, merkes gruppenavnet og skriftene som gruppen inneholder. Hvis du dobbeltklikker på et skriftnavn, vil skriften vises i forhåndsvisningsvinduet.

11.0 PROBLEMER MED FONT MANAGER

11.1 PROBLEMER MED INSTALLASJON
11.1.1 For å installere Font Manager under Windows Vista, eller den nyeste versjonen av Windows XP (SP 2), må du være logget inn med rettigheter som administrator. Som en del av installasjonsprosessen vil Font Manager-installasjonsprogrammet endre tilgangsrettighetene for bestemte systemmapper og registernøkler (slik at Font Manager kan kjøres av brukere uten administratorrettigheter).

11.1.2 Som en del av installasjonsprosessen for Font Manager vil en eldre versjon av en Microsoft Access-databasekomponent bli installert. Denne komponenten brukes utelukkende av Font Manager til å forvalte en database med installerte skrifter (en .MDB-fil). Installasjon av denne klassiske komponenten vil ikke ha noen virkning for funksjonen til andre versjoner av Access som måtte finnes på maskinen.

Du må imidlertid aldri åpne denne filen manuelt med Microsoft Access, da dette kan skade Font Manager-databasen. Skulle du åpne den ved en feiltakelse, lukker du den igjen uten å lagre. 

11.2 PROBLEMER MED HJELPESYSTEMET
Ingen kjente problemer.

11.3 PROBLEMER MED Å SØKE ETTER SKRIFTER
11.3.1 Når du søker på en diskettstasjon uten at du har satt i en diskett, viser Font Manager en feilmelding. Font Manager starter søk på disketten når du har satt en diskett inn i stasjonen og klikket OK i dialogboksen med feilmeldingen.

11.3.2 Når du vil avbryte et søk etter skrifter på nettverket eller CD-/DVD-stasjonen, vil et trykk på Stopp kanskje ikke ha umiddelbar virkning. Da er det best å prøve igjen, og klikke Stopp flere ganger.

11.3.3 Font Manager prøver å avgjøre hvilke medier (DVD, CD eller diskett) som er tilgjengelige på PCen. Du vil kunne se stasjonsindikatorene for de ulike stasjonene lyse opp mens dette pågår.

11.3.4 Under et nettverkssøk kan katalogbanen forsvinne for en kort tid under søk på bestemte baner. Når en skrift blir funnet, kan noen ganger skriften vises uten en katalogbane. Dette forholdet er rettet opp i Font Manager etter søket.

11.3.5 Hvis du bruker Rediger-vinduet til å spesifisere søkebanen (dvs. taster inn banen manuelt i stedet for å bruke Windows Utforsker), vil søket alltid se forskjell på store og små bokstaver. Dette gjelder både for OS som alltid ser forskjell på små og store bokstaver (som Windows Vista), og for OS som normalt ikke gjør det (som Windows XP). Hvis du ikke er sikker på om små eller store bokstaver er brukt, er det bedre å spesifisere søkebanen med funksjonen Bla gjennom.

11.4 PROBLEMER MED INSTALLASJON AV SKRIFTER
11.4.1 Font Manager støtter for tiden ikke følgende formater:
- MultiMaster-varianten av Type 1-skrifter
- TrueType Collection-formatet (xxx.TTC)
- OpenType-formatet (xxx.OTF)
- ingen bitbeskrevne fontformater
- Vista CompositeFont-formatet (xxx.CompositeFont)

11.5 PROBLEMER MED AVINSTALLASJON AV SKRIFTER
11.5.1 Font Manager og funksjonen "Font Set/Auto Activation" i ATM 4.0 skaper et problem. Når Font Manager avinstallerer en Type 1-skrift, vil ATM automatisk reinstallere den når Windows startes på nytt. Dette skyldes den avanserte ATM 4.0-innstillingen kalt "Type 1 Font Controls/Enable Auto-Activation." Standardinnstillingen for denne funksjonen er "ON", og den bør slås av (OFF).

Merk at dette ikke er et problem i Windows Vista, som ikke lenger bruker ATM (Adobe Type Manager) til behandling av Type 1-skrifter.

11.6 PROBLEMER MED Å FJERNE SKRIFTER
Ingen kjente problemer.

11.7 PROBLEMER MED FORHÅNDSVISNING AV SKRIFTER
11.7.1 Forhåndsvisningen av noen skrifttegn i fet eller kursiv skrift kuttes av på skjermen. Prøv å velge en mindre punktstørrelse, og problemet forsvinner vanligvis.

11.7.2 Hvis du forhåndsviser en installert skriftfamilie med fire stiler, og velger en stor punktstørrelse (f.eks. 200 pt), vil forhåndsvisningsvinduet utvide seg, men vil ikke kunne vise alle stilene da de ruller av skjermen i underkant. Da velger du bare en mindre punktstørrelse, inntil alle stilene er synlige i forhåndsvisningsruten.

11.8 PROBLEMER MED UTSKRIFT AV SKRIFTPRØVER
Ingen kjente problemer.

11.9 PROBLEMER MED SKRIFTGRUPPER
Ingen kjente problemer.

11.10 GENERELLE PROBLEMER MED FONT MANAGER
11.10.1 Font Manager bør ikke brukes før vinduet Skrifter i Windows’ Kontrollpanel er lukket.

11.10.2 Når Font Manager-programmet bruker lang tid på å utføre en operasjon, kan listene "Skrifter tilgjengelig for installasjon" og "Skrifter installert i Windows" forsvinne for kortere tid. Vinduene vil gjenopprettes når den aktuelle operasjonen er fullført.


11.11 PROBLEMER MED WINDOWS 98
11.11.1 Unicode-støtte for banenavn, filnavn og forhåndsvisningstekst er ikke tilgjengelig under Windows 98.

11.12 PROBLEMER MED WINDOWS 2000
Ingen kjente problemer.

11.13 PROBLEMER MED WINDOWS  XP
Ingen kjente problemer.

11.14 PROBLEMER MED WINDOWS VISTA
Ingen kjente problemer.
